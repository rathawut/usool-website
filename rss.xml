<?xml version="1.0" encoding="utf-8"?>
<rss version="2.0" xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/">
    <channel>
        <title>USOOL Blog</title>
        <link>https://usool.in.th/</link>
        <description>USOOL Blog</description>
        <lastBuildDate>Wed, 25 Nov 2020 00:00:00 GMT</lastBuildDate>
        <docs>https://validator.w3.org/feed/docs/rss2.html</docs>
        <generator>https://github.com/jpmonette/feed</generator>
        <language>en</language>
        <item>
            <title><![CDATA[การบังคับคนให้ตัดสินผู้อื่นเป็นพวกบิดอะฮ์]]></title>
            <link>https://usool.in.th/ilzam-tabdee3</link>
            <guid>ilzam-tabdee3</guid>
            <pubDate>Wed, 25 Nov 2020 00:00:00 GMT</pubDate>
            <description><![CDATA[การบังคับคนให้ตัดสินผู้อื่นเป็นพวกบิดอะฮ์ของพวกสุดโต่งในการตัดสินผู้อื่นเป็นพวกบิดอะฮ์ โดย ดร.อะหมัด อันนัจญาร]]></description>
            <content:encoded><![CDATA[<p>การบังคับคนให้ตัดสินผู้อื่นเป็นพวกบิดอะฮ์ของพวกสุดโต่งในการตัดสินผู้อื่นเป็นพวกบิดอะฮ์ โดย ดร.อะหมัด อันนัจญาร</p><p>หนึ่งในรากฐานอันเสื่อมเสียของคนส่วนหนึ่ง คือการบังคับให้ตัดสินผู้อื่นเป็นพวกบิดอะฮ์ ตามการตัดสินของตัวชัยค์คนใดคนหนึ่ง หรือกลุ่มของชัยค์ อย่าง “ชัยค์ทั้งสาม” ซึ่งใครไม่ตัดสินตามคนที่คนนั้นตัดสินว่าเป็นพวกบิดอะฮ์ เขาก็เป็นพวกบิดอะฮ์ไปด้วย ไม่ก็อยู่ภายใต้การนะศีฮะฮ์ ไม่ก็ถูกเตือนให้ออกห่าง</p><p>และบางคนก็อำพราง (ตัดลีซ) เรื่องนี้ด้วยกับการผูกโยงว่าที่ตัดสินนั้นมีหลักฐาน ฉะนั้นตราบใดที่ชัยค์คนนั้นนำหลักฐานมา ก็ไม่อนุญาตให้เห็นต่าง แล้วพวกเขาก็ถือเอาการปฏิเสธการตัดสินว่าเป็นพวกบิดอะฮ์จากชัยค์คนใดก็ตาม เป็นการปฏิเสธหลักฐาน นี่คือการอำพราง คือการผูกประเด็นของเรื่องไว้กับสิ่งที่ไม่ใช่เหตุผล </p><p>เพราะพวกเขาไปทึกทักว่าชัยค์คนที่ตัดสินผู้อื่นเป็นพวกบิดอะฮ์ มีสัจธรรมอยู่กับตัวชัยค์ขั้นเด็ดขาด และหลักฐานก็สอดคล้องกับทัศนะของชัยค์อย่างชัดเจนแจ่มแจ้ง โดยที่จริง ๆ เรื่องอาจจะเป็นตรงกันข้าม แล้วหากเราทึกทักไปก่อนว่าสัจธรรมอยู่กับชัยค์คนนั้นขั้นเด็ดขาด หลักฐานก็สอดคล้องกับชัยค์อย่างชัดแจ้ง แต่บางทีคนที่ถูกพูดถึง ก็อาจจะยังมีข้อคลุมเครือ หรือทำการตีความตัวบทออกไป แบบนี้แล้วจะไปบังคับคนให้ตัดสินว่าเป็นพวกบิดอะฮ์ แล้วโยนข้อหาบิดอะฮ์ให้ ได้อย่างไรกัน ?</p><p>สิ่งที่รับรู้จากตรงนี้ก็คือ การบังคับให้ทำการตัดสินว่าเป็นพวกบิดอะฮ์นั้น สามารถใช้ได้ในกรณีที่ซึ่งมีความยุ่งยาก นั่นคือ</p><ol><li><p>คนถูกตัดสินให้เป็นพวกบิดอะฮ์ ได้ค้านอุศูลข้อใดข้อหนึ่งของอะฮ์ลุซซุนนะฮ์ หลักฐานได้ถูกพิสูจน์ขึ้น ณ ที่ตัวเขา และข้อคลุมเครือก็ถูกขจัดสิ้นไป นั่นก็คือไม่นับคนที่ไม่ได้ค้านอุศูลข้อใดข้อหนึ่ง หรือคนที่หลักฐานยังไม่ถูกพิสูจน์ ณ ตัวเขา</p></li><li><p>คนที่จะถูกบังคับให้ไปตัดสินผู้อื่นว่าเป็นพวกบิดอะฮ์ก็เช่นกัน หลักฐานต้องได้ถูกพิสูจน์ต่อตัวเขา และข้อคลุมเครือก็ต้องถูกขจัดสิ้นไป
นี่คือเรื่องการตัดสินว่าเป็นพวกบิดอะฮ์ แต่ส่วนเรื่องการนั่งร่วมหรือการบอยคอต มันจะไปอิงกับสิ่งที่กล่าวผ่านมา คือ การไร้ซึ่งผลประโยชน์อันมีน้ำหนัก</p></li></ol><p>เพียงพอแล้วที่รากฐานอันเสี่ยมเสียนี้ นั่นก็คือการบังคับให้ตัดสินผู้อื่นเป็นพวกบิดอะฮ์จะใช้ไม่ได้ ด้วยการหักล้างที่ว่า</p><p>อุละมาอ์ชาวเมืองบุคอรอรวมถึงอิมามมุสลิมด้วย ไม่ได้ยึดถือคำพูดที่อิมามซุฮ์ลีย์ที่ตำหนิท่านอิมามบุคอรีย์​ ซึ่งท่านอิมามซุฮ์ลีย์ได้ให้ข้อหาอิมามบุคอรีย์เรื่องเกี่ยวกับคำพูดของมนุษย์ที่อ่านอัลกุรอานออกมา โดยที่สถานะของอิมามซุฮ์ลีย์ก็คืออิมามท่านหนึ่งของชาวซุนนะฮ์ และยังเป็นอิมามแห่งอัลญัรห์วัตตะอ์ดีลอีกด้วย คุณลักษณะที่อิมามซุฮ์ลีย์เป็นอิมามแห่งอัลญัรห์วัตตะอ์ดีลได้อยู่ในตัวของท่าน กระนั้นทัศนะของท่านก็ไม่ได้ถูกตอบรับ</p><p>ในหนังสือ สิยัร อะอ์ลาม อันนุบุลาอ์ (12/463) ได้ระบุไว้ว่า </p><p>“หลังจากนั้น ท่านอิมามมุฮัมมัดบินยะห์ยา อัซซุฮ์ลีย์ ได้เขียนสารไปยัง ท่านคอลิด บินอะหมัด ผู้นำของบุคอรอ โดยบอกว่า ชายคนนี้ (อิมามบุคอรีย์) ได้เปิดเผยสิ่งที่มันค้านกับซุนนะฮ์ออกมา แล้วท่านผู้นำคอลิดก็ได้อ่านสารของอิมามซุฮ์ลีย์ให้ชาวเมืองบุรอคอฟัง แล้วชาวเมืองก็บอกว่า เราจะไม่แยกตัวจากเขา ท่านผู้นำคอลิดจึงสั่งให้อิมามบุคอรีย์ออกจากเมืองไป แล้วอิมามบุคอรีย์ก็ออกจากเมืองไป”</p><p>พวกคนเหล่านี้ที่บังคับให้ตัดสินผู้อื่นเป็นพวกบิดอะฮ์ ธาตุแท้ของสิ่งที่พวกเขาทำก็คือ เขาได้นำคำพูดของผู้ที่ไม่ใช่มะอ์ซูม (ได้รับการปกป้องการบาปใหญ่) ไปอยู่ในสถานะของคำพูดของมะอ์ซูม (คือ ท่านนบีมุฮัมมัด ศ็อลลัลลอฮุอะลัยฮิวะซัลลัม – ผู้แปล) พวกเขายกสถานะคำพูดของผู้ที่ไม่ใช่มะอ์ซูม ไปอยู่ในคำพูดของผู้ที่มะอ์ซูม นี่เป็นหลุมพรางที่อันตรายยิ่ง</p><p>สิ่งที่จำเป็นคือต้องให้คำพูดของคนที่ไม่ใช่มะอ์ซูม ตามหลังคำพูดของมะอ์ซูม ไม่ใช่ทำตรงกันข้าม </p><p>อิบนุตัยมิยะฮ์กล่าวว่า </p><p>“คำพูดของอุละมาอ์นั้น ตามหลังคำพูดของอัลลอฮ์ตะอาลา และคำพูดของเราะซูลของพระองค์ ศ็อลลัลลอฮุอะลัยฮิวะซัลลัม ไม่ใช่ว่าให้คำพูดของอัลลอฮ์และเราะซูลตามหลังคำพูดของอุละมาอ์”</p><p>ส่วนหนึ่งของคำพูดของนักวิชาการร่วมสมัย ที่ห้ามบังคับให้ตัดสินผู้อื่น ก็คือ</p><p>ชัยค์อัลบานีย์ เราะฮิมะฮุลลอฮ์ ได้กล่าวว่า </p><p>“ไม่ใช่เงื่อนไขแน่นอน ที่คนหนึ่งได้ตัดสินผู้อื่นเป็นกาฟิรและได้พิสูจน์หลักฐานต่อตัวผู้นั้น แล้วคนอื่นทั้งหมดจะต้องอยู่ข้างเขาในเรื่องการตัดสินผู้อื่นเป็นกาฟิรนี้ เพราะคนที่ถูกตัดสินอาจจะเป็นผู้ตีความ และผู้รู้ท่านอื่นอาจจะมองว่าไม่เป็นที่อนุญาตให้ตัดสินเขาเป็นกาฟิร ซึ่งก็เช่นเดียวกันกับการตัดสินว่าเป็นคนชั่ว และการตัดสินว่าเป็นมุบตะดิอ์ (พวกบิดอะฮ์) ซึ่งข้อเท็จจริงนี้เป็นส่วนหนึ่งของฟิตนะฮ์ในยุคปัจจุบัน และเป็นส่วนหนึ่งในการเร่งรีบของเยาวชนส่วนหนึ่งในการอ้างว่ามีความรู้ เป้าหมายก็คือ การทำตาม ๆ กัน และการบังคับกัน มันไม่ใช่เรื่องจำเป็นเสียแต่อย่างใด เรื่องนี้เป็นเรื่องเปิดกว้างที่ผู้รู้เรื่องราวอาจจะมองว่าจำเป็น ในขณะที่คนอื่นไม่ได้มองแบบนั้น และอุละมาอ์ไม่ได้ได้ขัดแย้งกันทั้งแต่ก่อนและตอนหลัง เว้นเสียแต่ว่าเพราะเรื่องนั้นมันเป็นเรื่องอิจญ์ติฮาด (วินิจฉัย) เขาจะต้องไม่บังคับให้ผู้อื่นถือตามทัศนะของเขา คนที่บังคับให้คนถือตามทัศนะของคนอื่น คือคนที่ตักลีดไร้ความรู้ ซึ่งก็วาญิบที่เขาจะต้องตักลีดไป ส่วนคนที่เป็นผู้รู้ เมื่อมีคนทำการตัดสินว่าเป็นกาฟิร เป็นคนชั่ว หรือเป็นพวกบิดอะฮ์ และเขาก็ไม่ได้มีทัศนะเช่นคนที่ตัดสิน ก็ไม่จำเป็นที่เขาจะต้องตามผู้รู้ท่านนั้นแต่อย่างไร </p><p>(ซิลซิละฮ์ อัลฮุดาวันนูร 778 หน้าแรก)</p><p>ชัยค์ศอลิห์อัลเฟาซาน ถูกถามว่า อะไรคือฮุก่มของผู้ที่บังคับให้ผู้คนทำการตัดสินเหล่าดาอีย์ว่าเป็นพวกบิดอะฮ์ และบังคับให้สร้างวะลาอ์บะรออ์กับเรื่องนั้น และบังคับให้บอยคอตคนที่ไม่ยอมตัดสินดาอีย์เหล่านั้นตามว่าเป็นพวกบิดอะฮ์ ?</p><p>ชัยค์ตอบว่า “ไม่จำเป็นเลย ท่านไม่ต้องเชื่อฟังพวกเขาในเรื่องนั้น พูดไปว่า ฉันไม่เกี่ยวกับเรื่องดังกล่าว อัลลอฮ์ให้ฉันปลอดภัยกับเรื่องดังกล่าว ฉันจะไม่เข้าไปยุ่ง ฉันไม่รับรู้สิ่งใด”</p><p>และที่สุดที่พวกบังคับให้ตัดสินผู้อื่นยกมาเป็นหลักฐาน คือรายงานจากสะลัฟบางท่านที่เตือนให้ออกห่างจากคนที่เดินกับพวกบิดอะฮ์ และถือว่าคนนั้นก็เป็นพวกเดียวกัน หรืออะไรในทำนองนี้</p><p>และด้วยความเขลาของคนเหล่านี้ พวกเขายึดเอาคำพูดโดยไม่รู้ความหมายที่เป็นสาเหตุให้เกิดการเตือนให้ออกห่าง และฮิกมะฮ์ที่เป็นเป้าหมายในการนั้น พวกเขาดีในเรื่องการรายงานหลักฐานโดยขาดความเข้าใจที่ถูกต้อง</p><p>รายงานเหล่านั้นมีมาในเรื่องของคนที่เป็นที่รู้กันว่าเป็นพวกบิดอะฮ์ ทั้งเช่นนั้นก็ยังไปคบเป็นเพื่อนเป็นมิตรโดยไม่มีสาเหตุทางบทบัญญัติ หรืออุปสรรคที่นับเป็นข้ออ้างได้</p><p>ใครที่นั่งร่วม อยู่ร่วมกับพวกเขาที่เป็นผู้ที่จำเป็นต้องบอยคอต ก็ไม่พ้นว่า</p><ol><li><p>อาจจะเป็นเพราะความเขลาของเขา คนแบบนี้ต้องอธิบายอันตรายของการนั่งร่วมกับพวกบิดอะฮ์ให้เข้าใจ แล้วก็เตือน
ท่านอัยยูบกล่าวว่า ท่านสะอีดบินญุบัยร์ได้เห็นฉันนั่งกับฏ็อลก์บินหะบีบ (พวกญะฮ์มียะฮ์ – ผู้แปล) แล้วท่านก็กล่าวว่า ท่านอย่าได้ไปนั่งร่วมกับเขาเด็ดขาดเลย</p></li><li><p>อาจจะเป็นเพราะสาเหตุของการนั่งร่วม เพราะเขาปฏิบัติศาสนาตามบิดอะฮ์ของพวกหลงผิดเหล่านั้นแต่ปกปิดไว้ คนแบบนี้จะถูกเหมารวมร่วมกับพวกหลงผิด</p></li></ol><p>มีรายงานจากท่านอิบนุมัสอูดว่า “คนนึงจะเดินร่วม และคบค้ากับคนที่เขารัก และคนที่เหมือน ๆ กัน”
ไม่ใช่เพราะการไปอยู่ร่วม นั่งร่วม อย่างสิ้นเชิง ไม่เช่นนั้นคงไม่มีอิมามคนใดรอดพ้นนอกจากผู้ที่อัลลอฮ์ทรงประสงค์
หากเหตุผลของการเตือนให้ออกห่างจากคนที่นั่งรวมกับพวกบิดอะฮ์ หรือคนที่ถูกตัดสินเป็นพวกบิดอะฮ์ คือการไปอยู่ร่วมอย่างสิ้นเชิงเลย บรรดาชัยค์ที่ได้รับการให้เกียรติก็คงจะไม่รอด เพราะเราเห็นพวกเขาอยู่ในมหาวิทยาลัยอิสลาม จับมือ หัวเราะ พูดคุย กอด คนที่พวกเขาถือว่าเป็นพวกบิดอะฮ์ พวกฮิซบีย์ ซึ่งจำเป็นที่เราจะต้องเหมารวมชัยค์เหล่านี้เป็นพวกเดียวกับคนเหล่านั้น หากเอาตามการวางกฎเกณฑ์ดังกล่าว
ท้ายสุด ฉันขอจากอัลลอฮ์ให้นำทางมุสลิมที่หลงทาง</p>]]></content:encoded>
            <category>ตับดิอ์</category>
            <category>บิดอะฮ์</category>
        </item>
        <item>
            <title><![CDATA[ประเด็นวินิจฉัยต่าง ๆ ที่สะลัฟมีความเห็นต่าง]]></title>
            <link>https://usool.in.th/ibn-taymiyyah-masail-ijtihadiyyah</link>
            <guid>ibn-taymiyyah-masail-ijtihadiyyah</guid>
            <pubDate>Mon, 31 Aug 2020 00:00:00 GMT</pubDate>
            <description><![CDATA[ชัยคุลอิสลามอิบนุตัยมิยะฮ์ เราะฮิมะฮุลลอฮ์ กล่าวว่า]]></description>
            <content:encoded><![CDATA[<p>ชัยคุลอิสลามอิบนุตัยมิยะฮ์ เราะฮิมะฮุลลอฮ์ กล่าวว่า</p><p>وقد كان الصحابة والتابعون ومن بعدهم : منهم من يقرأ البسملة ومنهم من لا يقرؤها ، ومنهم من يجهر بها ومنهم من لا يجهر بها ، وكان منهم من يقنت في الفجر ومنهم من لا يقنت ، ومنهم من يتوضأ من الحجامة والرعاف والقيء ومنهم من لا يتوضأ من ذلك ، ومنهم من يتوضأ مِن مسِّ الذكَر ومسِّ النساء بشهوة ومنهم من لا يتوضأ من ذلك ، ومنهم من يتوضأ من القهقهة في صلاته ومنهم من لا يتوضأ من ذلك ، ومنهم من يتوضأ من أكل لحم الإبل ومنهم من لا يتوضأ من ذلك ، ومع هذا : فكان بعضهم يصلي خلف بعض : مثل ما كان أبو حنيفة وأصحابه والشافعي وغيرهم يصلُّون خلف أئمة أهل المدينة من المالكية وإن كانوا لا يقرءون البسملة لا سرّاً ولا جهراً ، وصلَّى أبو يوسف خلف الرشيد وقد احتجم وأفتاه مالك بأنه لا يتوضأ فصلى خلفه أبو يوسف ولم يعد ، وكان أحمد بن حنبل يرى الوضوء من الحجامة والرعاف فقيل له : فإن كان الإمام قد خرج منه الدم ولم يتوضأ تصلِّي خلفه ؟ فقال : كيف لا أصلي خلف سعيد بن المسيب ومالك .</p><p>“เศาะฮาบะฮ์ ตาบิอีน และผู้คนยุคหลังจากนั้น</p><ul><li>มีบางส่วนของพวกเขาอ่านบิสมิลลาฮ์ มีบางส่วนไม่อ่าน มีบางส่วนอ่านเสียงดัง มีบางส่วนไม่อ่านเสียงดัง</li><li>มีบางส่วนอ่านกุนูตฟัจญ์ มีบางส่วนไม่อ่านกุนูต</li><li>มีบางส่วนอาบน้ำละหมาดใหม่หลังจากกรอกเลือด หลังจากเลือดกำเดาไหล และหลังจากอาเจียน มีบางส่วนไม่อาบน้ำละหมาดใหม่</li><li>มีบางส่วนอาบน้ำละหมาดใหม่หลังจากสัมผัสอวัยวะเพศชาย สัมผัสผู้หญิงแบบมีอารมณ์ มีบางส่วนที่ไม่อาบน้ำละหมาดใหม่</li><li>มีบางส่วนอาบน้ำละหมาดใหม่หลังจากหัวเราะเสียงดังในละหมาด มีบางส่วนไม่อาบน้ำละหมาดใหม่</li><li>มีบางส่วนอาบน้ำละหมาดใหม่หลังจากกินเนื้ออูฐ มีบางส่วนไม่อาบน้ำละหมาดใหม่</li></ul><p>ทั้งอย่างนั้นพวกเขาก็ทำการละหมาดตามหลังกัน เช่นที่ อิมามอบูหะนีฟะฮ์และผู้สังกัดมัซฮับ อิมามชาฟิอีย์ และท่านอื่น ๆ ก็ละหมาดตามหลังอิมามชาวมะดีนะฮ์ที่ถือมัซฮับมาลิกีย์ แม้ว่าอิมามชาวมะดีนะฮ์จะไม่อ่านบิสมิลลาฮ์ไม่ว่าจะอ่านเสียงเบาหรือดัง และท่านอบูยูซุฟก็ละหมาดตามหลังท่านอัรเราะชีดที่ทำการกรอกเลือดมาและอิมามมาลิกได้ฟัตวาว่าเขาไม่ต้องทำการอาบน้ำละหมาดใหม่ ท่านอบูยูซุฟก็ละหมาดตามหลังท่านอัรเราะชีดโดยไม่ได้ทำการละหมาดใหม่ และอิมามอะหมัดบินฮันบัลมีทัศนะว่าต้องทำการอาบน้ำละหมาดใหม่หลังจากกรอกเลือดและเลือดกำเดาไหล พอมีคนถามว่าถ้าอิมามมีเลือดออกแล้วไม่ได้ทำการอาบน้ำละหมาดใหม่ ท่านจะละหมาดตามหลังเขาไหม ? อิมามอะหมัดก็ตอบว่า ฉันจะไม่ละหมาดตามหลังท่านสะอี๊ดบินมุซัยยับและอิมามมาลิกได้ยังไงกัน ?”</p><p>มัจญ์มูอ์ อัลฟะตาวา (23/374-375)</p>]]></content:encoded>
            <category>อิจญ์ติฮาด</category>
        </item>
        <item>
            <title><![CDATA[เยียวยาความตั้งใจอันอ่อนแอในการหาความรู้]]></title>
            <link>https://usool.in.th/laziness-cure</link>
            <guid>laziness-cure</guid>
            <pubDate>Wed, 01 Apr 2020 00:00:00 GMT</pubDate>
            <description><![CDATA[ตอบคำถามโดย ชัยคฺมุฮัมมัด ศอลิหฺ อัลอุษัยมีน]]></description>
            <content:encoded><![CDATA[<p>ตอบคำถามโดย ชัยคฺมุฮัมมัด ศอลิหฺ อัลอุษัยมีน</p><p>ถาม : เขารู้สึกไม่ค่อยมีความมุ่งมั่น และรู้สึกเพิกเฉยในการหาความรู้ จะมีสื่อ มีหนทางใดบ้าง ที่ทำให้ความมุ่งมั่น และความเอาใจใส่ในความรู้มีมากขึ้น</p><p>ตอบ : มวลการสรรเสริญเป็นของอัลลอฮฺ การมีความมุ่งมั่นที่น้อยในการหาความรู้ทางบทบัญญัติ ถือเป็นหนึ่งในภัยพิบัติที่ใหญ่หลวง ซึ่งมีหลายๆ ประการที่สมควรจะต้องมี (เพื่อเพิ่มความมุ่งมั่น)</p><ul><li>ประการแรก : ความบริสุทธิ์ใจต่ออัลลอฮฺ อัซซะวะญัลละ</li></ul><p>ในการหาความรู้ โดยคนๆ หนึ่ง เมื่อเขาบริสุทธิ์ใจในการหาความรู้ และเขารู้ว่าเขาจะได้รับการตอบแทนรางวัลเนื่องเพราะการหาความรู้ของเขา และเขาจะได้อยู่ในระดับขั้นที่ 3 จากระดับขั้นต่างๆ ของอุมมะฮฺ ความตั้งใจของเขา ก็จะทรงพลังขึ้น</p><p>وَمَن يُطِعِ اللَّهَ وَالرَّسُولَ فَأُولَٰئِكَ مَعَ الَّذِينَ أَنْعَمَ اللَّهُ عَلَيْهِم مِّنَ النَّبِيِّينَ وَالصِّدِّيقِينَ وَالشُّهَدَاءِ وَالصَّالِحِينَ وَحَسُنَ أُولَٰئِكَ رَفِيقًا ﴿النساء: ٦٩﴾</p><p>และผู้ใดที่เชื่อฟังอัลลอฮฺ และร่อซูลแล้วชนเหล่านี้จะอยู่ร่วมกับบรรดาผู้ที่อัลลอฮฺทรงกรุณาเมตตาแก่พวกเขา อันได้แก่บรรดานะบี บรรดาผู้ที่เชื่อโดยดุษฏี บรรดาผู้ที่เสียชีวิตในสงคราม และบรรดาผู้ที่ประพฤติดี และชนเหล่านี้แหละเป็นเพื่อนที่ดี (๔: ๖๙)</p><ul><li><p>ประการที่สอง : การที่เขาต้องให้เพื่อนๆ คอยสร้างแรงบันดาลใจให้เขาในการหาความรู้ คอยช่วยเหลือเขาในการถกปัญหา ค้นคว้าต่างๆ และเขาอย่าได้เบื่อหน่ายที่จะคบเพื่อนเหล่านี้ ตราบที่เพื่อนเหล่านี้ยังคอยช่วยเหลือเขาในเรื่องความรู้</p></li><li><p>ประการที่สาม : การที่เขาจะต้องอดทนต่อตัวของเขา ในความหมายที่ว่า เขาจะต้องกักตนเองไว้ เมื่อคราที่เขาต้องการจะเลิก (หาความรู้) อัลลอฮฺตะอาลาได้กล่าวแก่นบี ซ็อลล็อลลอฮุอะลัยฮิวะสัลลัม ว่า</p></li></ul><p>وَاصْبِرْ نَفْسَكَ مَعَ الَّذِينَ يَدْعُونَ رَبَّهُم بِالْغَدَاةِ وَالْعَشِيِّ يُرِيدُونَ وَجْهَهُ وَلَا تَعْدُ عَيْنَاكَ عَنْهُمْ تُرِيدُ زِينَةَ الْحَيَاةِ الدُّنْيَ… ﴿الكهف: ٢٨﴾</p><p>และจงอดทนต่อตัวของเจ้า ร่วมกับบรรดาผู้วิงวอนต่อพระผู้เป็นเจ้าของพวกเขา ทั้งยามเช้าและยามเย็น โดยปรารถนาความโปรดปรานของพระองค์ และอย่าให้สายตาของเจ้าหันเหออกไปจากพวกเขา ขณะที่เจ้าประสงค์ความสวยงามแห่งชีวิตของโลกนี้…(๑๘: ๒๘)</p><p>เขาจงอดทนเถิด เพราะหากเขาอดทน และกลับไปสู่การหาความรู้ การหาความรู้นั้นจะกลายเป็นเรื่องปกติ (เป็นธรรมชาติ / กิจวัตร) ของเขาไป และวันๆ หนึ่งที่หมดไปกับการหาความรู้นั้น จะกลายเป็นวันที่ยืดยาวแก่เขา ส่วนกับการที่เขาจะให้สิ่งไร้คุณค่าแก่จิตใจของเขาเองนั้น อย่าได้ทำเช่นนั้นเลย เพราะจิตใจที่ถูกครอบงำด้วยความชั่วนั้น ชัยฏอนจะพยายามให้เขาเกิดความขี้เกียจ และไม่หาความรู้</p><p>จาก ฟะตาวา อัชชัยคฺ มุฮัมมัด ศอลิหฺ อัลอุษัยมีน กิตาบุลอิลมฺ หน้า 105</p><hr><p>علاج ضعف الهمة في طلب العلم
يلاحظ ضعف الهمة والفتور في طلب العلم , فما الوسائل والطرق التي تدفع إلى علو الهمة والحرص على العلم ؟.
الحمد لله</p><p>ضعف الهمم في طلب العلم الشرعي من المصائب الكبيرة وهناك عدة أمور لا بد منها :</p><p>الأمر الأول : الإخلاص لله - عز وجل - في الطلب والإنسان إذا أخلص لله في الطلب وعرف أنه يُثاب على طلبه وسيكون في الدرجة الثالثة من درجات الأمة فإن همته تنشط ( ومن يطع الله والرسول فأولئك مع الذين أنعم الله عليهم من النبيين والصديقين والشهداء والصالحين وحسُن أولئك رفيقاً ) النساء/69 .</p><p>ثانياً : أن يُلازم زملاء يحثونه على العلم ويساعدونه على المناقشة والبحث ولا يمل من صحبتهم ما داموا يعينونه على العلم .</p><p>ثالثاً : أن يصبر نفسه بمعنى يحبسها لو أرادت أن تتفلَّت , قال الله تعالى للنبي صلى الله عليه وسلم : ( واصبر نفسك مع الذي يدعون ربهم بالغداة والعشيّ يريدون وجهه ولا تعد عيناك عنهم تريد زينة الحياة الدنيا ) الكهف/28 , فليصبر ؛ وإذا صبر وتعود الطلب صار الطلب سجية له , وصار اليوم الذي يفقد فيه الطلب يوماً طويلاً عليه , أما إذا أعطى نفسه العنان فلا , فالنفس أمارة بالسوء والشيطان يحثه على الكسل وعدم التعلم .</p><p>من فتاوى الشيخ محمد بن صالح العثيمين , كتاب العلم , صفحة 105.</p>]]></content:encoded>
            <category>การหาความรู้</category>
            <category>ความบริสุทธิ์ใจ</category>
        </item>
    </channel>
</rss>